1. Przyjmij 2 liczby całkowite, oznaczające długości przyprostokątnych trójkąta prostokątnego, a następnie wypisz jego pole. Wersja trudniejsza: nie używaj zmiennych zmiennoprzecinkowych (tzn. float, double, long double).

2. Przyjmij 2 liczby N i K, a następnie wypisz, czy N jest podzielne przez K. Pamiętaj, że nie chcemy dzielić przez 0! ;)

3. Przyjmij 3 liczby A, B i C, a następnie wypisz, czy da się z odcinków o takich długościach zbudować trójkąt.

4. Przyjmij liczby A i B, a następnie wpisz liczby podzielne przez 3 lub przez 5 z przedziału [A; B).

5. Wypisz liczby całkowite od 1 do 100, ale:
 - Zamiast podzielnych przez 3 wypisz "Hopsasa"
 - Zamiast podzielnych przez 5 wypisz "Tralala"
 - Zamiast podzielnych przez 3 i przez 5 wypisz "HopsasaTralala" (to również wynika z powyższych zasad).
Początek wyniku tego programu powinien wyglądać tak:
1
2
Hopsasa
4
Tralala
Hopsasa
7
8
Hopsasa
Tralala
11
Hopsasa
13
14
HopsasaTralala
16
...

6. Przyjmij liczbę N, a następnie wypisz jej cyfry w jednym wierszu (w dowolnej kolejności), rozdzielone przecinkami.
Zadbaj, aby nie było "wiszącego" przecinka na końcu wiersza (tzn. dla 123 chcemy wypisać "3,2,1", a nie "3,2,1,").

7. Przyjmij liczbę N, a następnie wypisz na ekran kwadrat złożony z zer i jedynek ułożonych tak, jak czarne i białe pola na szachownicy.
Dla N = 4 wynikiem powinno być:

0101
1010
0101
1010

